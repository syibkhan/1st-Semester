
http://yle.fi/selkouutiset/index.php?id=10121
Suomi on maahanmuuttajalasten vahva kieli


Maahanmuuttajalapset osaavat suomea paremmin kuin omaa äidinkieltä. Näin sanoo tutkija Annukka Muuri. Hän on tutkinut peruskoulun 6. luokan maahanmuuttajaoppilaita.

Muurin tutkimuksessa maahanmuuttajalapset arvioivat, että he puhuvat suomea paremmin kuin omaa äidinkieltä. Lapset myös kirjoittavat ja lukevat paremmin suomea. Äidinkieli on monille maahanmuuttajalapsille vain keskustelukieli.

Paras suomen kielen taito on niillä maahanmuuttajalapsilla, jotka ovat tulleet nuorina Suomeen ja asuneet täällä kauan.